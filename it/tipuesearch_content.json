{"pages":[{"title":"Avventure","text":"","url":"pages/avventure.html","tags":"pages"},{"title":"Feeds","text":"Feed in Inglese Feed in Italiano","url":"pages/feeds.html","tags":"pages"},{"title":"index","text":"Mi chiamo Manu e sono un avventuriero . La mia ricerca principale gravita attorno a questioni ecologiche e ambientali, e questo sito è un diario di pensieri, analisi e invettive, e dove documento i miei tentativi di risolvere qualcosa come permacultore, giardiniere, erborista, IT ed essere umano. Perfino tra le pagine dei diari più tecnici è bello vedere fiori a seccare, disegni e appunti a margine qua e là, quindi ogni tanto potrebbe scappare qualche articolo fotografico, di videomaking o altro. L'avventura è anche ispirazione, gioco e divertimento, dopo tutto. Grazie per passare di qui. Davvero.","url":"pages/index.html","tags":"pages"},{"title":"Trofei","text":"Autoconferiti","url":"pages/trofei.html","tags":"pages"},{"title":"Primo passetto","text":"Ho creato un po' di siti internet nella mia vita, per lavoro e per piacere, ma mi sono onestamente trovato un po' in difficoltà nello scrivere il mio primo post qui. Ho deciso comunque di ignorare i consigli dei grandi esperti di \"content marketing\" (no, non ci sono titoli d'effetto o tette come immagine) e andare al sodo di perché sono qui. D'altronde, ricordo che anche in gioventù cercare di fare acchiappanza con le tecniche dei grandi guru si è rivelata una tecnica sempre più imbarazzante che altro. Perché Il rapporto rumore/informazione su internet è catastroficamente alto, ed è un motivo per cui non ho account sui social network, ma ciò non toglie che credo di avere qualcosa da dire , e trovo scrivere un atto terapeutico e di sviluppo. Non monetizzo il traffico, non ci sono pubblicità, non cerco di sedurre i malcapitati lettori occasionali. Oltre ciò, ho davvero bisogno di una bacheca dove mostrare agli altri i miei lavori, cosa indispensabile per proporsi come designer, fotografo o quel che sia. I contenuti saranno quindi orientati verso problemi con uno spiccato impatto ambientale come la deplezione delle risorse idriche, la desertificazione, la perdita di biodiversità, ma non credo mi farò problemi a toccare questioni più trasversali come la proprietà intellettuale, la linguistica, il creazionismo e qualche recensione di libro. Cercherò anche di documentare le mie azioni, ma non sono nel business di reinventare la ruota. Se una informazione è già online, meglio non ingolfare l'etere di ridondanza, a meno che non si tratti di una personale elaborazione, e le cose utili preferisco scriverle su wikipedia o wikibooks e magari mettere un articolo qui per celebrare. Chi sono io? In tutta franchezza, solo un tizio di passaggio. Ho una laurea in erboristeria e un certificato di permacultore (proprio lui, l'infame PDC), ho viaggiato, lavorato in fattorie e collaborato con progetti ambientalisti per anni, e cosa significa tutto ciò? Molto meno di quanto si potrebbe pensare, e l'unica vera, importante conoscenza che sento di aver accumulato nel tempo è quella dei limiti del nostro sapere, di quanto siamo ignoranti rispetto all'imprevedibilità della natura e ai suoi tortuosi e opachi rapporti causali. Talvolta la cosa mi riempie di un luminoso stupore, altre volte di un cupo abbattimento di fronte alla mia ignoranza. In realtà non credo di essere un genio in nessun campo, e se scrivo scemenze sono felice di essere corretto con una mail. Certo, potete anche solo scrivermi per dirmi quanto sono bello, o per offrirmi dei soldi (noi avventurieri stiamo spesso un po' a corto) :) Questo sito Da un punto di vista tecnico: questo sito è orgogliosamente realizzato con pelican , un generatore di siti statici in python, e utilizzo il tema pelican-bootstrap3 . In un altro articolo andrò più nel dettaglio sul lavoro dietro le quinte e le scelte di design del sito. Ora ho rotto il ghiaccio, spero andremo d'accordo in questa avventura che mi sono concesso con questo spazietto online.","url":"firstpost.html","tags":"misc"}]}